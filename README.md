מבוא

תיאור הפרויקט
פיתוח תוכנה למיון מאגר המיילים. 
התוכנה נועדה להקל בקריאת מיילים רבים בנושאים שונים, כאשר היא מסווגת את המייל לקטגוריה אחרי ניתוח הטקסט, ומציגה למשתמש את התוכן העיקרי של המייל שקשור לאותה קטגוריה. 
התוכנה מתבססת בעיקר על ניתוח והבנת הטקסט, היא מתנהלת באופן דינאמי כך שהמשתמש יכול להוסיף נושאים למיון ולהסיר נושאים לא רצויים, ולצורך כך התוכנה הינה תוכנה מתלמדת.

הרקע לפרויקט
בשעות הרבות בהן עמלתי לבחור רעיון, עלו במוחי עשרות אפשרויות. חלקן מוכרות וקימות וחלקן דלות אלגוריתם, תרתי אחר רעיון שימצה את הידע והלמידה הרבה שקניתי במהלך שנות הלימוד והוצאת התעודה.
מטרתו העיקרית של פרויקט הגמר היא התלמדות, הכרת אלגוריתמים, התנסות עצמית וכמובן שלב הפיתוח עצמו, ואכן מטרת ההתלמדות ורכישת הידע הייתה מטרה משמעות בפרויקט. 
קריטריונים נוספים שעמדו בפני הם- להגיע לרעיון אתגרי ומעניין שיהווה פריצת דרך ויהיה שימושי וכמובן ימומש באלגוריתם חזק וחכם שייתן מענה יעיל לפיתוח נכון.
בחרתי את תחום חקר השפה- בפיענוח מלל ,הבנתה ואופן הפעילות בעקבות כך.
כיום כאשר עולם הטכנולוגיה הולך ומתפתח, אחת הדרכים הנוחות והמקובלות של לקוחות
לתקשר עם מוסד או ארגון היא בעזרת תיבת המייל, כתוצאה מכך תיבת המיילים של כל
מוסד או ארגון מתמלאת באופן מהיר ביותר בהודעות המחכות לקבל מענה. בסופו של
דבר תיבת המייל מכילה בערבוביה מיילים רבים מסוגים שונים, ומנושאים מגוונים שכל
אחד מהם דורש טיפול/ התייחסות אחרת שאינה דומה לרעהו .
על מנת לתת מענה ויחס לכל המיילים שהתקבלו, ולהתייחס אל כל אחד לפי הסוג והנושא
שלו, דרוש כוח אדם, סבלנות רבה, זמן וכושר ריכוז מקסימלי לעבור מנושא לנושא ומעניין
לעניין של כל מייל.
על מנת לסייע בכל אלו החלטתי לייצר כלי עזר לתיבת המייל שימיין את המיילים לנושאים
ולקטגוריות שונות ובכך לצמצם ולהפחית את השימוש בכוח אדם העוסקים במלאכה הקשה.

תהליך המחקר
לפני כשנה פנה אלי מזכיר של ארגון מסוים באלעד ושאל אותי אם אני מכירה כלי שימיין 
בשבילו את תיבת המיילים של הארגון שמתמלאת בקצב מהיר ומסחרר, ערכתי הרבה מאוד חיפושים באינטרנט ולא מצאתי שקיים כלי/תוסף למיון תיבת המייל שניתן להגדירו במהירות ובנוחות.
ב-outlook  וב-Gmail  כן ישנה אפשרות לחלק את תיבת המייל הנכנס לקטגוריות, אבל זה עובד שהמשתמש צריך להכניס תחילה כללים מדויקים לסיווג, לדוגמא כל המיילים שהגיעו מנמענים מסוימים להכניסם לתיקייה כלשהיא, וכן כל המיילים שהגיעו עם כותרת "...." -להכניסם לתיקיה אחרת, כלומר המערכת לא לומדת או מסיקה מסקנות מעצמה לפי בחירות של המשתמש או מילות מפתח שחזרו על עצמם בכל הקטגוריה, אלא צריך להגדיר לה במדויק עבור אילו מילים או מוענים היא תשייך את המייל הספציפי לקטגוריה הרצויה- מה שיוצר סרבול וקושי למשתמש וקושי לחזות את תוכן המיילים שיגיעו.
לאחר זמן הרגשתי שהתחברתי לנושא והחלטתי לבנות תוכנה שתפתור היא בעצמה את הבעיה, בתחילת הדרך חשבתי לבנות את המערכת שתעבוד רק לארגון מסוים אך לבסוף החלטתי לבנות אותה בצורה גלובלית ולא ספציפית כדי שתוכל להתאים לחברות נוספות.
פיתוח מערכת חדשה זו תאפשר למשתמש לצפות במיילים הממוינים עפ"י קטגוריות אותם
הגדיר קודם לכן או תוך כדי השימוש, כך שהמערכת פועלת באופן דינאמי, לומדת ומסיקה מסקנות לאורך כל חיי תפקודה עמ' לספק למשתמש יעילות, אמינות ונוחות.

סקירת ספרות
•	ויקיפדיה 
•	Stack overflow
•	Hebrew Nlp
•	Microsoft
•	Email-Js

אתגרים מרכזיים
הבעיה המרכזית בפרויקט היא סיווג המיילים לקטגוריות, כלומר לגרום למערכת "להבין" את תוכן המייל ולסווגו לקטגוריה הנכונה.
בנוסף רציתי ליצור מצב בו המשתמש יכול לשנות את את החלטת האלגוריתם- את נושא המייל, והמערכת תסיק מסקנות לגבי פעולה זו.
כמו כן רציתי שבכל שלב של המערכת, למשתמש תהיה אופציה להוסיף ולהסיר נושאים והמערכת תתמוך במהלכים אלו מבחינה לוגית, ותיקח בחשבון נושאים "ירוקים" לעומת ותיקים מהם.
עוד אתגר שהיה לפני הוא ההתחברות לתיבת המייל ותפיסת כל מייל שמגיע לתיבה.

יעדים ומטרות
היעד שהצבתי לפני היה:
לסווג את המיילים באופן מיטבי ומהיר, בעזרת אלגוריתם יעיל ככל האפשר, הן מבחינת אופטימליות ונכונות הסיווג והן מבחינת סיבוכיות זמן הריצה, בכדי-
•	לחסוך במשאבים ובכוח אדם.
•	לספק נוחות למשתמש ולתת אפשרויות שונות של הצגה וסינון ושימוש במידע.
המטרה שלי דרכו:
רכישת ידע והכרה היקפית בטכנולוגית ריאקט שמזנקת ברמת ההתפשטות בשנים האחרונות 
ועוד. data-bases הכרת , Entity Framework ,Web Api   ובטכנולוגיות נוספות כגון:
ולכן התחלתי עם בניית מנגנון נכון ויעיל של ניתוח הטקסט המתקבל תוך תכנון מעמיק והגדרת הדרישות ויצירת ממשק שיאפשר למשתמש לצפות בנתונים בצורה גמישה ונעימה לעין.

אתגרים
כאשר התחלתי לכתוב את הפרויקט ניצבו בפני כמה אתגרים:
•	החומרים ברשת בשפה העברית מוגבלים.
•	להשיג ספריה שמנתחת את השפה העברית וללמוד איך להשתמש בספריה זו.
•	ברגע שאני נותנת למשתמש אפשרות להוספת קטגוריות לסיווג בעצמו צריך לשים לב 
לקטגוריות הצעירות שאין עליהם מספיק מידע כדי לקבוע את הסיווג.
•	יש לשים לב ללקיחת מסקנות משינוי נושא המייל ע"י המשתמש.
•	חשובה לי אסטטיות, כך שגם צד הלקוח דרש את שעותיו הרבות..

מדדי הצלחה
בדיקה האם הפרויקט עונה על ההגדרות נעשית ע"י שליחת מיילים לתיבת המייל של הפרויקט והרצת האלגוריתם של הפרויקט תוך ווידוי שהאלגוריתם אכן מסווג את המיילים לקטגוריות באופן מהיר ועד 80% נכונות. 
במקרה של טעות המשתמש יכול לשנות את נושא המייל כהבנתו, ניתן לבדוק את המערכת שוב ולראות את המסקנות שהמערכת לקחה מפעולה זו.
רקע תיאורטי
עיבוד שפה טבעית )באנגלית (NLP -Natural Language Processing :הוא תת-תחום של אינטליגנציה מלאכותית ובלשנות . הוא חוקר את הבעיות הקשורות לעיבוד ומניפולציה של שפה טבעית , והבנה של שפה טבעית על מנת לגרום למחשבים " להבין" דברים שנאמרים או נכתבים בשפות אנושיות . עיבוד השפה הטבעית קשור לתחום הבלשנות החישובית , ולעיתים משתמשים במונחים אלה ללא הבחנה ביניהם. 
כאן, נתייחס לעיבוד שפה טבעית כתחום המעשי של פיתוח יישומי מחשב המטפלים בשפה אנושית. 
הערך " בלשנות חישובית " עוסק בפן התאורטי של שילוב רעיונות מתחום מדעי המחשב בחקר השפה האנושית.
מערכת לומדת היא מערכת אשר משפרת את ביצועיה בביצוע משימה נתונה ככל שהיא מבצעת משימה זו.
עקרון הפעולה של מערכות אלו בנוי משני שלבים עיקריים, למידת המידע ובדיקת מידע חדש
בשלב הלמידה, הידוע גם כשלב אימון המערכת, המערכת מקבלת מידע מוכר ובונה מודל סטטיסטי באמצעותו תאפיין מידע חדש בשלב הבדיקה, 
המערכת מקבלת מידע חדש ובהתאם למודל שנבנה מסווגת אותו.
אופן פעילות התוכנה מתחלק מאחורי הקלעים לשני חלקים:
בתחילה השימוש אין למערכת מספיק נתונים על סיווגים מוצלחים שיסייעו לה לפענח את המייל. בשלב זה כשמגיע מייל חדש המערכת מנסה לסווג אותו כפי יכולתה אך תפקיד המשתמש הוא לעקוב אחרי התוצאות ובמידת הצורך גם לתקן את הנושא הנבחר כדי לשפר את האלגוריתם, המערכת מסיקה מסקנות אודות הסיווגים, ולומדת על פיהם כיצד לסווג את
הבאים אודות לכך שהיא מערכת מתלמדת.
בשלב הבא- שלב התפעול, המערכת תהיה מסוגלת לסווג את המיילים בכוחות עצמה עפ"י הידע שרכשה קודם בשלב -הלמידה, בשלב זה היא ממשיכה להגדיל את מאגרי המידע ע"י כל סיווג וסיווג, ובמקרה שטעתה בהחלטתה גם כאן המשתמש יוכל להתערב ולשנות את הקטגוריה.
שני השלבים המתוארים יקרו ויחזרו על עצמם בכל פעם שתוכנס למערכת קטגוריה חדשה.

תיאור מצב קיים
כיום כאשר עסק או ארגון רוצים לקבל מייל בצורה ממוינת הם יכולים להשתמש במוצרים:
OUTLOOK:
התוכנה מאפשרת למשתמש לחלק את תיבת המייל לקטגוריות שונות כדוגמא- 
כל המיילים שהגיעו מנמענים מסוימים להכניסם לתיקייה כלשהיא, וכן כל המיילים שהגיעו עם כותרת "...." -להכניסם לתיקיה אחרת. עמ' שהמערכת תדע להכניס כל מייל לתיקייה המתאימה נדרש מהמשתמש להזין מס' כללים בצורה שאינה נוחה וברורה למשתמש כמו"כ המערכת אינה פועלת באופן דינאמי ומתלמד, אלא פועלת עפ"י הכללים אותם הזין המשתמש תחילה.
GMAIL:  
ניתנת למשתמש אפשרות להגדיר תוויות עם שמות נושאים, המשתמש יכול לבחור
קריטריונים לסינון, למשל, הודעות מכתובת אימייל מסוימת או עם מילים מסוימות בשורת הנושא או בגוף המייל עצמו. 
גם פה בדומה לOUTLOOK המערכת לא לומדת מעצמה או מסיקה מסקנות, אלא צריך להגדיר לה במדויק עבור אילו מילים/מוענים היא תשייך את המייל הספציפי לקטגוריה הרצויה- מה שיוצר סרבול וקושי למשתמש.
ניתן גם לתת את העבודה של המיון למזכירה, אך בחלופה זו ישנם כמה חסרונות כמו:
•	כסף
•	מידור- כלי זה יכול גם לשמש ארגונים בהם קיימים מספר עובדים או מזכירים שכל אחד מהם מתעסק בתחום אחר וחסוי מאחרים, הכלי יכול לשמש אותם במיון המיילים הממוענים לתחום נפרד וספציפי, כך שכל אחד רואה ומתעסק במיילים המיועדים אליו בלבד ולא נחשף לתחומים האחרים, ולכן במקרה כזה שהנושאים רגישים או סודיים אין עדיפות לעין אנושית.
•	בזבוז זמן- עד שהמזכירה האחראית על הסיווג מאשרת את הקטגוריה, המייל לא יגיע לעובד האחראי על אותה קטגוריה, ויכול להתפספס זמן יקר, ולכן חלופה זו כמובן אינה עדיפה על סיווג אוטומטי.

ניתוח חלופות מערכתי
במצב כזה שהמשתמש בוחר את הקטגוריה בעצמו זה דרושה סבלנות רבה, זמן וכושר ריכוז מקסימלי לעבור מנושא לנושא ומעניין לעניין של כל מייל.
דרכי הפתרון שנבדקו היו רבות, כמובן שרעיון של סיווג ידני ע"י כח אדם ירד מיד כי מטרת הפרויקט היא לצמצם ככל הניתן בעבודה ידנית.
בין החיפושים אחר אלגוריתם מתאים נתקלתי באלגוריתם של סיווג עפ"י "מבחן כי בריבוע לבדיקת השערת אי תלות", לאחר שלמדתי את הנושא לעומקו הבנתי שמבחן זה לא מתאים לי לסיווג, מכיוון שהוא בודק האם ישנה שייכות או אינה קיימת שייכות בין כל הקטגוריות והמילים ולא פר קטגוריה וקטגוריה.
למעשה לאחר שקראתי רבות על אלגוריתם זה הבנתי שהוא כן יכול לעזור לי בנושא ספציפי אחר של האלגוריתם ואכן השתמשתי בו (יורחב בהמשך) 
עוד אלגוריתם שנבדק הינו אלגוריתם "סיווג בייסאני נאיבי", ויקיפדיה:
''' סיווג בייסיאני נאיבי (או סיווג נאיב בייס - Naive Bayes classifier) בלמידת מכונה הוא אוסף שיטות סיווג המבוססות על חוק בייס‎ ועל ההנחה ה"נאיבית" שאין תלות בין תכונות האובייקטים המסווגים כאשר כבר ידוע סיווגם...
באופן כללי סיווג בייסיאני נאיבי מניח שאם כבר ידוע הסיווג אז ערכי התכונות בלתי תלויים עוד זה בזה. הנחה זאת היא כמובן אולי לא מדויקת, ולכן ערכי ההסתברויות הנובעים ממנה והמשמשים את הסיווג הינם אולי לא מדויקים... '''
אלגוריתם זה משמש גם לסיווג טקסט, ויקיפדיה:
''' סיווג בייסיאני נאיבי הניב תוצאות יפות בתחום של סיווג טקסט לקטגוריות - כמו למשל סיווג דואר אלקטרוני ל"ספאם" או "לא-ספאם", על סמך המילים הכלולות בטקסט... '''
לאחר קריאה מעמיקה ועיון באלגוריתם ואף התחלת כתיבת הקוד שלו הבנתי שאף הוא אינו מתאים לי, מכיון שאני רוצה שהמערכת תתמוך בקטגוריות שתהינה קשורות אחת לשנייה בקשרי אבא לבן- מה שסותר את ההנחה הנאיבית לאי תלות בין תכונות המילים של הקטגוריות.
לאחר חשיבה החלטתי ליצור אלגוריתם משל עצמי שיתמוך בצרכי המערכת, האלגוריתם מבוסס בעיקרו על רעיון שקראתי באינטרנט ונתן לי השראה לעיצובו (N-gram model).
האלגוריתם שיצרתי עונה על כל הדרישות הנדרשות, מביא תוצאה הכי קרובה ובזמן ריצה הגיוני. 

תיאור החלופה הנבחרת והנימוקים לבחירתה
מכיוון שלא קיים רעיון חדשני כזה בשוק לכן יש צורך לפתח תוכנה חדשה שתסווג את המיילים בצורה אוטומטית ע"י אלגוריתם למידת מכונה.
חלופה זו היא הטובה ביותר וחוסכת בכוח אדם, כאב ראש ועלויות.











אפיון המערכת

ניתוח דרישות המערכת
סביבת פיתוח:
חומרה: מעבד i5 ram 8GB 
עמדת פיתוח: מחשב  lenovo
מערכת הפעלה: Windows 10
שפות תוכנה: ,c# תוך שימוש בטכנולוגיות  webApi ,react ts
כלי תוכנה לפיתוח המערכת: Visual Studio Code,  Microsoft Visual Stidio ,Postman
מסד נתונים: Sql Server
עמדת משתמש מינימלית:
חומרה Core i5 or higher :
מערכת הפעלה: Windows 10
תוכנות: visual s tudio
חיבור לאינטרנט: נדרש

מודול המערכת
נושאים באחריות המערכת:
   •   המערכת תופסת את המייל בעת כניסתו לתיבת המיילים של המשתמש ומנתחת אותו.
•      על פי הניתוח המערכת מסווגת את המייל לקטגוריה המתאימה ומוצאת במייל את   
        המשפט שמסמל הכי את הנושא.
•      המערכת תומכת בהכנסת/מחיקת קטגוריות בעזרת האתר.
 •     המערכת תדאג להצגת המיילים המסווגים בצורה מסודרת ונוחה למשתמש.
נושאים שבשלב פיתוח זה אינם באחריות המערכת:
  •  המערכת תומכת במיילים הרשומים בשפה העברית לבד, מילה מלל בשפה זרה אינו נלקח 
      בחשבון של האלגוריתם.
•    אין מעקב אחרי שגיאות טקסט/ שגיאות לשון.
  •  המערכת כרגע אינה מתעסקת עם שרתי מיילים ועובדת על החשבון המייל המקומי בלבד.
•    המערכת אינה באה להחליף את הפלטפורמות של תיבות המייל הקיימות בשוק אלא  
     להשתלב בהם (תוסף), אי לכך המערכת לא מכילה פונקציות לטיפול במיילים, כמו   
     שליחת מייל, מחיקת מייל וכדומה.
•    המערכת מסווגת את המיילים בצורה תקינה עד לנכונות של עד 80% מהפעמים.
אפיון פונקציונלי
•      כניסת משתמש דרך כתובת מייל וסיסמא.
•      קבלת מייל לתיבה.
 •     מציאת הנושא בו המייל עוסק והכנסתו לקטגוריה המתאימה.
•      מציאת המשפט המסמל הקטגוריה הנבחרת.
•      נתינת אפשרות למשתמש לשנות את החלטת המערכת ולקיחת מסקנות מהפעולה.
•      המשתמש יוכל להוסיף עוד קטגוריות תוך כדי השימוש והמערכת תתארגן בהתאם.

ביצועים עיקריים
החלק המרכזי במערכת הינו סיווג המייל לאחת מבין הקטגוריות הקיימות.
התוכנה עושה זאת על סמך סיווג מוצלח של המיילים הקודמים (באם מילים מסוימות הופיעו בקטגוריה מסוימת יותר מקטגוריה אחרת יש סיכוי סביר שגם הפעם המייל שייך לקטגוריה זו) וממסקנות שלקחה תוך כדי ריצה על פי תיקונים ידניים שיבצעו המשתמשים.

אילוצים
מגבלות המערכת הנן נובעות מעצם היותה מערכת ולא מח אנושי, וכחלק מכך יתכנו טעויות שיכלו להימנע אם עין אדם אנושי הייתה עוברת על תוכן המייל.
ובנוסף האלגוריתם שתופס את המייל החדש ומנתח את תוכנו מוכרח להתרחש תוך כמה שניות מזמן קבלת המייל, משום שכאשר יכנסו כמה מיילים בשנייה לעיתים נוצר "אפקט השירה" ונאלצים להמתין זמן רב יותר לקבלת כל המיילים.











תיאור הארכיטקטורה


הארכיטקטורה של הפתרון המוצע
צד שרת מחולק כמקובל לשכבות: 
•      שכבת ה-DAL  
•      שכבת ה-DTO  
•      שכבת ה- BLL 
•      שכבת ה-WebApi  




החלוקה לשכבות נועדה להפריד באופן מוחלט בין הלוגיקה של הפרויקט לבין הנתונים עצמם, ומלבד היתרונות הרגילים בתוכנה מודולרית בעלת ממשקים מוגדרים היטב, ארכיטקטורת שלוש השכבות מאפשרת גם החלפה או שדרוג של כל אחת מהשכבות באופן בלתי תלוי וללא זעזועים בשכבות האחרות, בהתאם לדרישות או לשינויים בטכנולוגיה, ונוחה לאיתור באגים.
פירוט הרכיבים:




:DAL 
שכבת ה Dal –היא השכבת דרכה ניגשים לנתונים היושבים ב DB -היא מכילה מחלקות המייצגות את בסיס הנתונים. 
פעולות ההתקשרות עם בסיס הנתונים נעשו בטכנולוגיות entity framework .טכנולוגיה זו היא המקובלת לטיפול בבסיס הנתונים כאשר היא מנתחת את בסיס הנתונים, בונה מחלקות לייצוג הטבלאות ומאפשרת לעבוד עם הנתונים באמצעות אובייקטים של מחלקות ספציפיות בלי להתמקד בטבלאות ובעמודות המשמשות בסיס למסד הנתונים, כך אפשר לעבוד באופן אבסטרקטי ולתחזק את היישום באופן מונחה עצמים. 
BLL:
בשכבה זו כתובה הלוגיקה של הפרויקט, ובה יופיע אלגוריתם ניתוח המייל. 

DTO:
שכבה זו מכילה מחלקות המקבילות לטבלאות במסד הנתונים וכן פונקציות המרה הממירות 
אובייקטים מטיפוס הנתונים של מסד הנתונים לטיפוס של המחלקה המקבילה בDTO ולהיפך, ומטרתה לספק מבנה נתונים -אחיד לשימוש שתי השכבות DAL ו BLL- ללא תלות בבסיס הנתונים.
Web api:
מתודות השרת המחצינות את הפעולות שניתן לבצע בשרת. מתודות אלו משתמשות ב- BLL ומופעלות ע"י שכבת ה Gui -בצד לקוח.

תיאור הרכיבים בפתרון
הפרויקט פותח בסביבת עבודה NET בשיתוף טכנולוגיית WebApi המאפשרים בניית אתר של 
צד שרת–לקוח בצורה מובנת וברורה.
צד השרת נכתב בשפת C# בשימוש טכנולוגית Entity Framework הפונקציות בו יבצעו את ניתוח המייל תוך חלוקה נכונה ומסודרת של הקוד .
האתר – צד הלקוח נבנה בפלטפורמת react נכתב ב -HTML ו Typescript-בתוספת ספריות
 material-ui, Bootstrapונעזר בפונקציות רבות לצורך יצירת חווית משתמש גבוהה הן מצד מהירות השירות והן מצד נוחות המשתמש .
מסד הנתונים הוא Sql server ומשתמש בשאילתות SQL .
באופן כללי הושקעה מחשבה רבה הן ביצירת האתר שיהיה נח וקל לתפעול והן בכתיבת הקוד שיהיה מהיר ויעיל ככל האפשר.

פרוטוקול התקשורת
פרוטוקול התקשורת הינו .HTTP 

שרת-לקוח
הטכנולוגיה המקשרת בין השרת ללקוח היא בשכבת ה Web Api שמגדירה קונטרולרים השולפים / מעדכנים / מוחקים נתונים מהשרת ללקוח וכן להיפך.
